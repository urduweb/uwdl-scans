ہوا کے نوحے



یہ اک خرابہ
جو میرے اشکوں کا منتظر ہے
یہ استعارہ ہے میرے دل کا
وہی اداسی ، وہی خموشی
جو سر خوشی کی تمام سمتوں پہ چھا چکی ہے

کسی شکستہ مکاں کی دہلیز
اور سوکھے درخت کی کرم خوردہ شاخیں
مجسموں اور طاقچوں کی شکستہ قوسیں
شکستہ سائے ، شکستہ چہرے

چہار جانب ہے ہُو کا عالم
ہیں بود و نابود محو پیکار
ان کے مابین اعتبار وجود پرچھائیں ہے
جو قعر عدم سے ابھری ہے رفتہ رفتہ

یہ ایک پرچھائیں جسم کو ڈھونڈنے چلی ہے
جو شاید اپنی اداس پرچھائیں سے بچھڑ کر
ہوا کے نوحوں میں بازگشت کی تشکیل کر رہا ہے
کسی ادھورے گنہہ کی تکمیل کر رہا ہے



------------


پھر اس کے حق میں دلیلیں سنائی جائیں گی
یہ عہد ترک محبت ہے آخری کوئی

---------------

جس بزم میں گیا طلب سر خوشی لیے
مجھ سے ترے خیال نے پوچھا یہاں کہاں 