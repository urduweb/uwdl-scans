بتاو تمہیں اپنے احساس کی موت منظور ہے

اور تم ، اپنے سارے دلائل کے با وصف
مٹی کے بت کی طرح چپ رہو گے





خود ساختہ حریف اٹھے ہیں پئے ستیز
اور وہ جو میری شان کے شایان بھی نہیں

--------------------------

اس آرزو میں کہ پہچان لیں مجھے مرے لوگ
بتا رہا ہوں خود اپنی نشانیاں کیا کیا 




بہت اُداس ہوں ، کوئی فسانہ کہہ مجھ سے
نہیں یہ عہد بھی ، عہد وفا ، نہ کہہ مجھ سے

اسی فضا میں مرے روز و شب گزرتے ہیں
شکست ذات کا ہر ماجرا نہ کہہ مجھ سے

حیات اصل میں ہے اپنے قرب کا احساس
ترے بغیر بھی جینا ہوا ، نہ کہہ مجھ سے

یہ گفتگو تو رفاقت کی اک ضرورت ہے
کوئی حدیث سُخن آزما نہ کہہ مجھ سے

جمال زیست ، تغافل شعاریاں تا چند
حکایت نگہ ، محرمانہ کہہ مجھ سے

میں اپنی خاک کے ذروں میں چھپ کے بیٹھا ہوں
مجھے بھی ڈھونڈ رہی ہے ہوا ، نہ کہہ مجھ سے

شکست دے گئی کاجل کو آنسووں کی لکیر
بچھڑ گیا ہے وہ رنگ حنا ، نہ کہہ مجھ سے