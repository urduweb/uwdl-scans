لال پیلی دشمنی کے چیختے وحشی طیور
مجھ کو جنگل ہی میں رہنا ہے مگر کیسے رہوں

چھیڑ کر مٹی کے سارے تہہ بہ تہہ لمحوں کی بات
میں سحر رہن حیات مختصر کیسے رہوں




مسافروں سے محبت کی بات کر لیکن
مسافروں کی محبت کا اعتبار نہ کر

---------------------------------------

جواز برہمی نیک و بد نہیں معلوم
خلوص میں بھی مجھے اپنی حد نہیں معلوم 




محسوس کیوں نہ ہو مجھے بیگانگی بہت
میں بھی تو اس دیار میں ہوں اجنبی بہت

آساں نہیں ہے کشمکش ذات کا سفر
ہے آگہی کے بعد غم آگہی بہت

ہر شخص پُر خلوص ہے ہر شخص با وفا
آتی ہے اپنی سادہ دلی پر ہنسی بہت

عجز و نیاز ہیں صلہ شوق کی اساس
میرے مزاج میں ہے مگر سر کشی بہت

شاید کہ تیرے بادہ لب سے ہو کچھ سکوں
حصے میں میرے آئی ہے گو تشنگی بہت

اس احتیاط وضع کی زنجیر کے لیے
میں نے بھی کی ہے شہر میں آوارگی بہت

مستانہ وار وادی غم طے کرو سحر
باقی ہیں زندگی کے تقاضے ابھی بہت 